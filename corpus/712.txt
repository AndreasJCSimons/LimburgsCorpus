Waar fietsers graag hun kuiten tonen. Haspengouw
Waar de meisjes daarom van verre komen. Haspengouw
Waar j’op een boterham stroop moet smeren
Waar j’een pintje drinkt, om goed te verteren
Waar de koeien kijken of ’t fruit al rijp is
En de boer naar de koe of ze over tijd is
Waar tractoren al het verkeer vertragen
Waar we Sikhs en Turken best verdragen
Waar de politie slechts zelden staat te flitsen
Waar ’t niet knijpen is, maar eerder “pitsen”
Waar de mensen vaak elkaar nog kennen
En de kind’ren soms op straat nog rennen
Waar het ich en oech is, en toas en toeres
Waar ’t toilet nog ergens op de koer is
Waar kapellekes naast elke weg nog staan
Waar je vaak nog ene kunt drinken gaan
Waar Ambiorix leidde d' Eburonen
Waar d' Romeinen daarna zijn gekomen
Waar in ’t vierkant staan de boerderijen
Waar de fietsen dokk’ren over kasseien
Waar kastelen staan tussen de bomen
Waar jij slechts zelden mag bij komen
Waar ’t op de voetbal steeds lawaai is
Waar gescholden wordt dat het niet fraai is
Waar konijnen wonen in holle wegen
Je komt ze daar nog dagelijks tegen
Waar het prettig is om daar te wonen
Als je wil, zal ik het je eens tonen